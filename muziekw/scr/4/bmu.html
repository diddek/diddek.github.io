<html> <head> <meta charset="UTF-8">
<meta name="AUTHOR" content="D.A. Griffioen"> <meta
name="copyright" content="D.A. Griffioen"> <meta name="KEYWORDS"
content="Athanasius Kircher"> <meta name="DESCRIPTION" content="The fourth
chapter of my M.A. thesis: 'Seventeenth Century Ideas on the Harmony of the
Spheres: Robert Fludd, Johannes Kepler and Athanasius Kircher' ">
<title>Musurgia Universalis</title> <style> <!-- a:link {text-decoration: none}
--> </style> </head> <body bgcolor="#FFFFFF" text="#000000" link="#CC3333"
alink="#FFFF66" vlink="#006600">

<center><table  width="700" > <tr> <td>

<CENTER><A NAME="x"></A><a href="../titelpag.html"><img
src="../../../jpg/div/pge.gif" width="13" height="16" border="0"
alt="inhoudsopgave"><img src="../../../jpg/div/pnt04.gif" width="9" height="14"
border="0" alt=""><font size="1">Inhoudsopgave</font></a>
&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <a
href="ainlkir.html"><font size="1">Athanasius Kircher - een inleiding
</font><img src="../../../jpg/div/pge.gif" width="13" height="16" border="0"
alt="vorige"></a><img src="../../../jpg/div/pnt02.gif" width="22" height="9"
border="0"><a href="clibx.html"><img src="../../../jpg/div/pge.gif" width="13"
height="16" border="0" alt="volgende"><font size="1"> Liber X. Decachordon
narurae </font></a></CENTER>

<p>&nbsp;</p>


<p>&nbsp;</p>

<FONT SIZE=5>Musurgia Universalis</font><P>

<p align="justify">Het werk <I>Musurgia Universalis</I> verscheen in 1650 en
kende direct een enorm succes: van de 1500 exemplaren van de eerste druk was
meer dan de helft (822 exemplaren) al direct na verschijnen vergeven (niet
onbelangrijk voor de verbreiding was het feit dat Kircher Jezu&iuml;et was:
bijvoorbeeld 300 exemplaren van <I>Musurgia Universalis</I> werden bij de
verkiezing van een nieuwe ordegeneraal in 1650 aan de aanwezige afgezanten in
Rome meegegeven, waardoor het boek over de gehele wereld verspreid raakte), de
rest (678 exemplaren) kwam in de vrije verkoop.<A NAME="Ref1"></A><A
HREF="#Note1">(1)</A> Door die enorme verspreiding en de encyclopedische inhoud
had het werk grote invloed, en het is daardoor een van de belangrijkste bronnen
voor de hedendaagse kennis omtrent de 17de eeuwse muziektheorie.<A
NAME="Ref2"></A><A HREF="#Note2">(2)</A></p>

<p align="justify">De volledige titel luidt:  <I>Musurgia Universalis sive Ars
Magna Consoni et Dissoni in X libros digesta</I> (&lsquo;Universele
compositieleer of grote kunst van con- en dissoneren in 10 boeken&rsquo;). Deze
tien boeken zijn verdeeld over twee delen: het eerste deel beslaat de boeken
I-VII en richt zich meer op de praktische kant van de muziek; het tweede deel
beslaat de boeken VIII-X en is meer speculatief van aard.<A NAME="Ref3"></A><A
HREF="#Note3">(3)</A></p>

<p align="justify">In het eerste boek (deel I, p. 1-42, getiteld
&lsquo;Anatomicus&rsquo;) behandelt Kircher de constructie van het oor en de
kwaliteiten van de stem, zowel van de mens als van sommige dieren (zo vindt men
op p. 31 een afbeelding van een aantal vogels en in muzieknotatie hun gezang).
In het tweede boek (I, 43-79, &lsquo;Philologicus&rsquo;) geeft Kircher een
definitie van muziek (zie verder) en behandelt hij de Hebreeuwse en Griekse
muziek uit de Oudheid. Het derde boek (I, 80-158, &lsquo;Aritmeticus&rsquo;)
behandelt de wiskunde: proporties en intervallen. Het vierde (I, 159-210,
&lsquo;Geometricus&rsquo;) handelt over de verdeling van het monochord. Het
vijfde (I, 211-414, &lsquo;Symphoniurgus&rsquo;) handelt over compositie: in
dit boek behandelt Kircher o.a. toonladders, akkoorden, contrapunt en
fuga&rsquo;s. Het zesde boek I, 415-530, &lsquo;Musica organica&rsquo;) handelt
over instrumentkunde, het bevat afbeeldingen en beschrijvingen van
muziekinstrumenten. In het zevende boek (I, 531-690, &lsquo;Diacriticus&rsquo;)
behandelt Kircher de verschillen tussen de muziek van de Oudheid en die van
zijn tijd, waarbij Kircher een aantal in zijn tijd beroemde componisten en
composities behandelt.</p>

<p align="justify">Het achtste boek (deel II, 1-199, &lsquo;De musurgia
mirifica&rsquo;) handelt wederom over getallen, maar bevat ook verhandelingen
over de verschillende (po&euml;tische) metra en hun relatie tot de muziek. Het
negende boek (II, 200-363, &lsquo;Magia consoni et dissoni&rsquo;) handelt over
werkingen van de muziek. Behalve de genezende werking van de muziek beschrijft
Kircher ook andere effecten die het geluid kan veroorzaken, bijvoorbeeld de
echo. Het tiende boek (II, 363-462, &lsquo;Decachordon naturae&rsquo;) is
gewijd aan &lsquo;harmonie&rsquo; in bredere zin:  Kircher behandelt hier de
<I>musica mundana</I>, <I>humana</I> en uiteindelijk in het tiende hoofdtsuk de
harmonie van God, de <I>musica Divina.</I></p>

<CENTER><B>II</B></CENTER><P>

<p align="justify">Uit de titel <I>Musurgia Uiversalis sive Ars Magna Consoni
et Dissoni</I> komt, behalve de aanspraak op volledigheid<A NAME="Ref4"></A><A
HREF="#Note4">(4)</A>, ook Kircher&rsquo;s opvatting inzake de muziek naar
voren: muziek bestaat uit de harmonische vereniging van con- en dissonanten (de
eenheid der tegendelen). Deze opvatting is letterlijk te vinden in het eerste
deel, boek II, hoofdstuk 3, dat gewijd is aan &lsquo;de divisione et
definitione Musicae&rsquo;. Daar schrijft Kircher het volgende:</p>

<p align="justify">&lsquo;Ruim genomen is de muziek niets anders dan tweedracht
in eendracht, of eendracht in tweedracht van verschillende zaken die tot een
eenheid gebracht moeten worden (hetgeen uitgebreid in het laatste boek
behandeld zal worden). De muziek is &ograve;f natuurlijk, &ograve;f kunstmatig.
Natuurlijke muziek omvat al het bestaande dat op harmonische wijze geordend is,
of wat hetzelfde is, de wereld-muziek. Deze wereld-muziek bevat de harmonie van
de hemelen, van de elementen, en van de vermengingen; een harmonie die
bewondert dient te worden. Met deze muziek wordt ook de menselijke muziek in
verband gebracht ...&rsquo; <I>(Musica latissime sumpta nihil aliud est, quam
discors concordia vel concors discordia variarum rerum ad vnum aliquod
constituendum concurrentium, de qua in vltimo libro fuse tractabitur; estque
vel naturalis vel artificialis; Naturalis complectitur totam naturam rerum
harmonice dispositam, siue quod idem est, Musica Mundana, continet, coelorum,
elementorum, mixtorumque admirandam harmoniam. Ad hanc Musica quoque humana
revocatur ... .</I><A NAME="Ref5"></A><A HREF="#Note5">(5)</A>).</p>

<p align="justify">Uit bovenstaand citaat wordt duidelijk dat Kircher de muziek
verdeelt in <I>naturalis</I> en <I>artificialis</I> (welke laatste door Kircher
eveneens op deze plaats gedefinieerd wordt, dit is de muziek die met behulp van
de diverse slag-, blaas- en strijkinstrumenten tot stand wordt gebracht). <BR>

<I> Musica naturalis</I> is de muziek die aanwezig is in de Makrokosmos - in
feite de <I>musica mundana</I>, - maar de <I>musica naturalis</I> bevat ook de
muziek in de Mikrokosmos, de <I>musica humana</I> (deze bestaat volgens Kircher
uit de harmonische ordening van het lichaam, of de verbazingwekkende orde van
zowel de inwendige als de uitwendige zintuigen). De driedeling
<I>mundana-humana-artificialis</I> (met deze laatste wordt zoals blijkt, de
<I>musica instrumentalis</I> bedoeld) is in overeenstemming met de driedeling
van Boethius (zie hoofdstuk 1). De verwantschap tussen de Makrokosmos en de
Mikrokosmos, en de reden om deze met één term te benoemen, is dat voor
Kircher de Mikrokosmos een herhaling is (in het klein) van de Makrosmos.<A
NAME="Ref6"></A><A HREF="#Note6">(6)</A><BR>

In deze definitie van de muziek<A NAME="Ref7"></A><A HREF="#Note7">(7)</A> is
het bestaan van de <I>musica coelestis</I> (de hemelse muziek) niet zeer
duidelijk - hoewel zij wel latent aanwezig is in het woord
&lsquo;hemelen&rsquo;. De driedeling van de wereld komt echter wel volledig tot
uiting op de gravure die zich bevindt op de titelpagina. Op deze pagina  zijn
de drie domeinen God - Wereld - Mens (of God - Makrokosmos - Mikrokosmos),
waaruit de wereld bestaat, weergegeven. </p>

<CENTER><B>III</B></CENTER><P>

<p align="justify">De gravure op de titelpagina (zie <A
HREF="ainlkir.html">afbeelding 29</A>) bestaat uit drie delen die de drie
werelden waaruit het Al bestaat representeren. Geheel boven bevindt zich de
Goddelijke drie&euml;enheid, weergegeven door een gelijkzijdige driehoek. In
deze driehoek, omringd door drie negens, overziet God&rsquo;s oog de schepping
(27=3x3x3;2+7=9=3x3 etc., het getal 3 - drie&euml;enheid - is op allerlei
manieren aanwezig). Elk van de zijden van de driehoek bestaat uit 12 sterren
(1+2), van de drie&euml;enheid gaan 21 (2+1) stralenbundels uit die het Al
doordringen. Negen vierstemmige engelenkoren die een 36-stemmige canon
&lsquo;<I>Sanctus, Sanctus, Sanctus</I>&rsquo; op de grote drieklank van G
zingen omringen het Goddelijke.<A NAME="Ref8"></A><A HREF="#Note8">(8)</A> Dit
domein representeert de <I>musica coelestis</I>.</p>

<p align="justify">In het middengedeelte is St. Caecilia (schutsheilige van de
muziek) weergegeven; in de linkerhand houdt zij een viersnarige lier (kithara -
vier elementen; de tetraktys), in de rechter een uit zeven pijpen bestaande
panfluit (syrinx - zeven planeten; <FONT FACE="Milan Greek, Korinthus, Greek,
Greek Old Face">pan</FONT> betekent &lsquo;geheel&rsquo;). Zij is gezeten op
een bol, waaromheen een band loopt die de dierenriem representeert; de
inscriptie op deze band luidt &lsquo;wie zal de samenklank der hemelen doen
verstommen&rsquo; (<I>quis concentum caeli dormire faciet.</I> Job 38:37<A
NAME="Ref9"></A><A HREF="#Note9">(9)</A>). Dit domein representeert de
<I>musica mundana</I>, de Makrokosmos.</p>

<p align="justify">Het onderste gedeelte van de gravure is gewijd aan de
Mikrokosmos, waar zowel de <I>musica humana</I> als de <I>musica
instrumentalis</I> toe behoren. Links onder is Pythagoras afgebeeld, met
attributen die hem wiskundige ontdekkingen toebedelen, maar ook van de
muziektheorie (de smederij met het beroemde aambeeld); rechts bevindt zich
Athena Minerva (godin van wijsheid, kunsten en wetenschappen) met diverse
muziekinstrumenten.<A NAME="Ref10"></A><A HREF="#Note10">(10)</A></p>

<p align="justify">De gravure toont niets anders dan de eeuwig klinkende muziek
die God in de wereld geschapen heeft, de harmonie die zich uitstrekt van de
laagste steen tot de hoogste God. En net als bij Robert Fludd bevindt de
<I>musica mundana</I> zich in het midden, tussen God en mens. Deze (bij Kircher
nog) ongebroken keten wordt volledig verwoord (maar ook verbeeld) in het tiende
boek, <I>Decachordon naturae</I> (het &lsquo;tiensnarig instrument van de
natuur&rsquo;).</p>

<HR WIDTH="100" SIZE="1">

<p align="justify"><font size=2><A NAME="Note1"> </A>1. Zie Ulf Scharlau
(<I>Athanasius Kircher.</I> p. 41-42) voor een weergave van wat er met de
overige exemplaren is gebeurt. Daarnaast speelt wat betreft de verbreiding mee
dat Kircher naar geboorte Duitser was, hierdoor kon hij meewerken aan een
gedeeltelijke vertaling van de <I>Musurgia Universalis</I> door Andreas Hirsch:
<I>Philosophischer Extract/ aus dess Weltber&uuml;hmten Teutschen Jesuiten
Athanasii Kircheri von Fulda Musurgia Universali in Sechs B&uuml;cher
verfasset.</I> Schw&auml;bisch Hall, 1662. Deze vertaling heeft een niet
onbelangerijke rol gespeeld in de verbreiding van Kircher&rsquo;s idee&euml;n
omtrent de muziek; zie ook Ulf Scharlau, &lsquo;Athanasius Kircher und die
Musik um 1650&rsquo; <I>loc. cit.</I> p. 55 <I> <A HREF="#Ref1">(terug naar
tekst)</A></I><br><A NAME="Note2"> </A>2. George J. Buelow,&lsquo;Athanasius
Kircher&rsquo; <I>loc. cit.</I> p. 73; en Rolf Dammann, <I>Musikbegriff.</I>
p. 24 e.v.  <I> <A HREF="#Ref2">(terug naar tekst)</A></I><br><A NAME="Note3">
</A> 3. Titels van de verschilende boeken in de volgende twee paragrafen naar
de opschriften van de desbetreffende boeken: de titels die Kircher in de twee
inhoudsopgaven van de <I>MU.</I> (aan het begin: I, p. VI, en aan het einde:
II, Index) geeft wijken hier enigzins vanaf.  <I> <A HREF="#Ref3">(terug naar
tekst)</A></I><br><A NAME="Note4"> </A>4. <I>Musurgia Universalis</I> betekent
zowel &lsquo;universele compositieleer&rsquo; in de zin van &lsquo;algemene
compositieleer&rsquo;, maar ook &lsquo;leer van de universele compositie&rsquo;
in de zin van &lsquo;hoe de wereld in elkaar steekt&rsquo;. Kircher heeft zijn
boek genoemd analoog aan Mersenne&rsquo;s <I>Harmonie Universelle.</I> Paris,
1633. (zie Ulf Scharlau, &lsquo;Athanasius Kircher und die Musik um 1650&rsquo;
<I>loc. cit.</I> p. 53. Daarnaast is Kircher&rsquo;s poging zo volledig
mogelijk te zijn een kenmerk van al zijn werken; zie voorwoord van Ulf Scharlau
bij diens editie van de <I>MU.</I> Hildesheim, Olms, 1970. p. V en IX <I> <A
HREF="#Ref4">(terug naar tekst)</A></I><br><A NAME="Note5"> </A>5. <I>MU.</I>I,
p. 47 <I> <A HREF="#Ref5">(terug naar tekst)</A></I><br><A NAME="Note6"> </A>6.
<I>MU.</I> II, p. 401. Maar zie ook Ulf Scharlau, <I>Athanasius Kircher.</I> p.
92, 112 en 126 <I> <A HREF="#Ref6">(terug naar tekst)</A></I><br><A
NAME="Note7"> </A>7. Voor een verdere behandeling van Kircher&rsquo;s
muziekklassificaties zie Ulf Scharlau, <I>Athanasius Kircher.</I> p. 86-94 en
p. 112-113 <I> <A HREF="#Ref7">(terug naar tekst)</A></I><br><A NAME="Note8">
</A>8. Deze canon wordt door Kircher verder behandeld op pagina 583, eerste
deel <I>MU.</I> De grote drieklank (van G), de <I>trias harmonica perfecta</I>,
waaruit deze canon bestaat representeert eveneens de drie&euml;enheid.
Daarnaast, 36 (stemmen) = 3x12, 12 (12 apostelen) is het symbool voor de Kerk.
Zie over de betekenissen van deze canon ook Rolf Dammann, <I>Musikbegriff.</I>
p. 407; verdere behandeling <I>trias harmonica</I>: Rolf Dammann, <I>ibid.</I>
p. 439 e.v.  <I> <A HREF="#Ref8">(terug naar tekst)</A></I><br><A NAME="Note9">
</A>9. Dit citaat is afkomstig uit de Vulgaat: &lsquo;quis enaravit caelorum
rationem et <I>concentum caeli quis dormire faciet</I>&rsquo;; zowel NBG- als
Willibrordvertaling noteren hier: &lsquo;Wie telt de wolken met wijsheid af, en
wie keert de <I>kruiken</I> des hemels om&rsquo;. Het is opmerkelijk dat de
Vulgaat spreekt over <I>concentus</I>, wat alleszins &lsquo;samenklank&rsquo;
of &lsquo;harmonie&rsquo; in muzikale zin betekent, temeer opmerkelijk daar in
het Hebreeuws <I>niblee sjaamajim</I>, de &lsquo;kruiken des hemels&rsquo;
gevonden wordt en in de Septuagint eveneens: &lsquo;<FONT FACE="Milan Greek,
Korinthus, Greek, Greek Old Face">
τίς δἐ ὀ ἀριθμῶν νέφη σοφία
</FONT> 
/ 
<FONT FACE="Milan Greek, Korinthus, Greek, Greek Old Face">
οὐρανὸν δὲ εὶς γὴν ἒκλινεν
</FONT>&rsquo;. Waarom
nu de Vulgaat toch van &lsquo;<I>concentum</I> etc.&rsquo; spreekt is mij
onbekend.  <I> <A HREF="#Ref9">(terug naar tekst)</A></I><br><A NAME="Note10">
</A>10. Voor een verdere, uitgebreide behandeling van de allegorie&euml;n en
metaforen van deze gravure op de titelpagina zie Rolf Dammann,
<I>Musikbegriff.</I> p. 406-408 e.v.; maar ook Ulf Scharlau, <I>Athanasius
Kircher.</I> p. 112-113</font></p>



<CENTER> <A HREF="#x"><IMG SRC="../../../jpg/div/pnt04.gif" WIDTH="9"
HEIGHT="14" BORDER="0" ALT="begin"></A></CENTER>


</tr> </table></center>

</body> </html>
