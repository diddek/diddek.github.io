<html>
<head>
<meta name="AUTHOR" content="D.A. Griffioen">
<meta name="copyright" content="D.A. Griffioen">
<meta name="KEYWORDS" content="">
<meta name="DESCRIPTION" content="">
<meta charset="utf-8">
<title>Voorwoord</title>
<style>
<!--
     a:link {text-decoration: none}
-->
</style>
</head>
<body bgcolor="#FFFFFF" text="#000000" link="#CC3333" alink="#FFFF66" vlink="#006600">

<center><table  width="700" >
<tr>
<td>
<A NAME="a"></A>
<center><table width="400"> <tr> <td width="5%"><A NAME="x"></A><a
href="titelpag.html"><img src="../../jpg/div/pge.gif" width="13" height="16"
border="0" alt="inhoudsopgave"><img src="../../jpg/div/pnt04.gif" width="9"
height="14" border="0" alt=""><font size="1">Inhoudsopgave</font></a></td> <td
width="20%"></td> <td width="75%"><img src="../../jpg/div/pnt01.gif" width="22"
height="9" border="0"><a href="1/a.html"> <font size="1"> Harmonie der
Sferen</font> <img src="../../jpg/div/pge.gif" width="13" height="16"
border="0" alt="volgende"></a></td>

</tr> </table></center>

<p>&nbsp;</p><p>&nbsp;</p>

<P ALIGN="CENTER"><FONT SIZE="6">Voorwoord </font></P>

<P ALIGN="JUSTIFY"><FONT SIZE="4">H</FONT>et onderwerp van deze
doctoraalscriptie is de in de klassieke oudheid ontstane idee van de Harmonie
der Sferen, ook <I>musica mundana</I> genaamd. Meer bepaald: welke opvattingen
drie auteurs uit de l 7de eeuw in &eacute;&eacute;n of meer van hun werken over
dit <I>topos</I> tentoonspreiden.</P>

<P ALIGN="JUSTIFY">Deze drie auteurs en hun werken zijn: 

Robert F1udd (1574-1637) met <I>Utriusque cosmi ... historia</I> (Oppenheim,
1617-1621);

Johannes Kepler (1571-1630) met <I>Harmonices mundi</I> (Linz, 1619); 

en ten derde Athanasius Kircher (1601-1680) met <I>Musurgia Universalis</I>
(Rome, 1650) en <I>Iter exstaticum coeleste</I> (W&uuml;rzburg, 1660).</P>

<P ALIGN="JUSTIFY">Er zijn een drietal redenen die tot de keuze van dit
onderwerp en de drie genoemde auteurs hebben geleid.</P>

<P ALIGN="JUSTIFY">Ten eerste: het idee van de Harmonie der Sferen heeft
eeuwenlang een belangrijke rol gespeeld in zowel de muziektheorie, als in de
idee&euml;n die men over de structuur van het universum had. In de 17de eeuw
komt hieraan een einde, waardoor genoemde werken als een laatste hoogtepunt
inzake de Harmonie der Sferen beschouwd kunnen worden. Dit maakt de werken van
genoemde drie interessant, als vertegenwoordigers van een door de tijd
achterhaalde vorm van denken; los van de vraag in hoeverre sporen van het
nieuwe denken al in hun werken aanwezig zijn (een vraag die hier niet, of
slechts zijdelings, aan de orde is). Immers, kennis van het verleden is kennis
van het heden.</P>

<P ALIGN="JUSTIFY">Ten tweede: hoewel Johannes Keplers opvattingen over de
Harmonie der Sferen in een redelijk groot aantal werken besproken worden, als
gevolg van zijn enorme betekenis voor de astronomie, wat betreft Athanasius
Kircher, en zeker wat betreft Robert Fludd is dit veel minder het geval. Deze
laatste twee worden meestal slechts in het voorbijgaan (en dan nog weinig
diepgaand) behandeld. Hierom is het interessant een beeld van de opvattingen
van deze drie, die zeker behoren tot de belangrijkste wetenschappers dan wel
muziektheoretici in de eerste helft van de 17de eeuw, te reconstrueren, om zo
de samenhang, die toch tussen hun opvattingen aanwezig is, te kunnen zien.</P>

<P ALIGN="JUSTIFY">Ten derde: de drie gekozen auteurs zijn uit drie
verschillende geografische centra afkomstig: Robert Fludd uit Engeland,
Johannes Kepler uit Duitsland en Athanasius Kircher, hoewel Duitser van
geboorte, uit Itali&euml;. De weergave van hun opvattingen mag mede hierdoor
als representatief worden gezien voor de opvattingen en idee&euml;n over de
Harmonie der Sferen in het geleerde Europa aan het begin van de 17de eeuw. Ook
belangrijke theoretici als Marin Mersenne (1588-1648) of bijvoorbeeld Michael
Praetorius (1571-1621) hadden in dit onderzoek betrokken kunnen worden - minder
bekenden daar gelaten<A NAME="a"></A><A HREF="#n">(1)</A>, - maar aangezien
Mersenne&rsquo;s opvattingen geen wezenlijke verschillen vertonen met hetgeen
uit de hoofdstukken 2, 3 en 4 naar voren komt, heb ik gemeend hem geen apart
hoofdstuk te wijden.</P>

<CENTER><B>II</B></CENTER><P>

<P ALIGN="JUSTIFY">Een kort overzicht van de belangrijkste literatuur over de
Harmonie der Sferen in het algemeen ziet er als onder staand uit (voor het
impressum, zie de bibliografie; specifiek op &eacute;&eacute;n bepaalde periode
betrokken literatuur zal in de desbetreffende gedeelten ter sprake komen).</P>

<P ALIGN="JUSTIFY">De artikelen: Fritz Erckmanns &lsquo;Sphaerenmusik&rsquo; is
kort en helder. James Haar schreef met &lsquo;Music of the Spheres&rsquo; en
&lsquo;Pythagorean Harmony of the Universe&rsquo; twee zeer goede artikelen<A
NAME="b"></A><A HREF="#n">(2)</A>, vooral wat betreft klassieke, middeleeuwse
en renaissance ontwikkelingen. Heinrich H&uuml;schen geeft in
&lsquo;Harmonie&rsquo;, naast inzicht in de etymologie van het woord
<I>harmonie</I> (<FONT FACE="Milan Greek, Greek, Korinthus, Greek Old
Face">ἁρμονία</FONT>), een uitgebreide beschrijving van de bronnen, lopend
van voor-klassieke tijd tot heden. Daniel P. Walker wijst in &lsquo;The Harmony
of the Spheres&rsquo; (ook verschenen als &lsquo;La tradition
mathematico-musicale du platonisme et les d&eacute;buts de la science
moderne&rsquo;) op de invloed van het idee van de Harmonie der Sferen op
&lsquo;ordinairy music, astronomy and cosmology, astrology and magie,
architecture, mathematies and early modern science&rsquo; waarnaast hij
suggesties doet voor verdere gebieden van onderzoek. Het artikel van Leo
Spitzer: &lsquo;Classical and Christian Ideas of World Harmony&rsquo;, zou ik
eveneens onder de algemene overzichtsartikelen willen plaatsen, omdat dit
artikel, hoewel in hoofdzaak gericht op de achtergrond van het (Duitse) begrip
&lsquo;Stimmung&rsquo; (waarachter het Griekse begrip <FONT FACE="Milan Greek,
Greek, Korinthus, Greek Old Face">ἁρμονία</FONT> schuilgaat), daardoor ook
op de geschiedenis van het idee van de Harmonie der Sferen betrokken is.</P>

<P ALIGN="JUSTIFY">Meer omvangrijke werken waarin het gehele gebied wordt
behandeld zijn: Joscelyn Godwin<A NAME="c"></A><A HREF="#n">(3)</A>,
<I>Harmonies Of Heaven and Earth</I> (vooral het laatste, derde deel, de twee
andere delen lijden aan verregaande &lsquo;new-age&rsquo; zweverigheid) en
Jamie James, <I>The Music of the Spheres</I>, hetwelk door de
populair-wetenschappelijke aard helaas nogal oppervlakkig is. Drie zeer goede
en volledige werken zijn daarnaast: Rudolf Haase, <I>Geschichte des
harmonikalen Pythagoreismus</I>; Kathi Meyer-Baer, <I>Music of the Spheres and
the Dance of Death</I>; Hans Schavernoch, <I>Die Harmonie der
Sph&acirc;ren</I>. Er schuilt echter enige waarheid in de opmerking van
Schavernoch dat &lsquo;Das anspruchsvoll ausgestattete Opus von Kathi
Meyer-Baer [...] ist eine kunstikonologische Arbeit, die im wesentlichen mit
der Renaissance abschliesst und die Idee der Sph&auml;renharmonie nicht
tiefergehend behandelt.&rsquo; Schavernoch zelf poogt vooral het muzikale
element in de Sferen-harmonie te belichten.</P>

<P ALIGN="JUSTIFY">In het hoofdstuk &lsquo;Inleiding&rsquo; zal getoond worden
hoe de relatie tussen het universum enerzijds en muziek anderzijds tot stand
kwam en waarin deze relatie bestaat, vervolgens zal een globaal beeld van de
historische ontwikkelingen in de eeuwen v&ouml;&ouml;r de 17de geschetst
worden.</P>

<P ALIGN="JUSTIFY">De drie daarop volgende hoofdstukken, &lsquo;Robert
Fludd&rsquo;, &lsquo;Johannes Kepler&rsquo;, en &lsquo;Athanasius
Kircher&rsquo;, zullen gebruikt worden om een beeld van de gedachten van deze
drie over de Harmonie der Sferen te construeren.</P>

<P ALIGN="JUSTIFY">Met een (kort) nawoord zal deze doctoraalscriptie besloten
worden.</P>

<P ALIGN="JUSTIFY">N.B. De vertalingen uit het Latijn zijn alle, tenzij anders
aangegeven, van de hand van de auteur dezes. De twee Griekse fragmenten van
Plato en Aristoteles daarentegen, heb ik uit het Engels overgenomen.</P>

<!--p>N.B. 2 Als het Grieks niet goed wordt afgebeeeld (hetgeen zich uit door
tekstweergaves als: <i>¡rmona</i> in plaats van de Griekse letters), dan
dient een van de volgende lettertypen te worden ge&iuml;nstalleerd: Milan
Greek, Greek, Korinthus of Greek Old Face. Zie daarvoor bijv. <a
href="http://units.ox.ac.uk/departments/classics/software/software.html">
Software in Oxford</a>.</p-->

<p>&nbsp;</p>


<FONT SIZE="4">Afbeeldingen</FONT><p>


Titelpagina: <I>Zes universa</I>, uit: Athanasius Kircher, <I>Iter exstaticum
coeleste.</I> W&uuml;rzburg, 1660. (tussen p. 36 en 37)<P>


<B>(Portretten:)</B>

<uL> <LI>Portret Robert Fludd, uit: Robert Fludd, <I>Philosophia Sacra</I>.
Frankfurt, 1626.  <LI>Portret Johannes Kepler, uit: Hans Schavernoch, <I>Die
Harmonie der Spähren.</I> Freiburg/München, Verlag Karl Aber, 1981. (tussen p.
144 en 145) <LI>Portret Athanasius Kircher, uit: John Fletcher (ed.),
<I>Athanasius Kircher und seine Beziehungen zum gelehrten Europa seiner
Zeit.</I> Wiesbaden, 0. Harrassowitz, 1988. p. 196 </uL><P>

1. &lsquo;Plato&rsquo;s kosmologie&rsquo;, uit: David C. Linberg, <I>The
Beginnings of Western Science.</I> Chicago/London, The University of Chicago
Press, 1992. p. 43<br> 2a/b. &lsquo;Retrograde beweging van de planeet
mars&rsquo; (<I>ibid.</I> p. 91) en &lsquo;Retrograde beweging verklaard door
epicycli&rsquo; (<I>ibid.</I> p. 101)<br> 3. &lsquo;Naturalis concordia vocum
cum planetis&rsquo;, uit: Jacques Handschin, &lsquo;Ein mittelalterlicher
Beitrag zur Lehre von der Sph&auml;renharmonie&rsquo; Zeitschrft f&uuml;r
Musikwissenschaft 9 (1927): p. 201<p> 4. Titelpagina eerste deel (I)
<I>Utriusque cosmi ... historia</I> (<I>UCH</I>). Oppenheim, Johannes de Bry,
1617.<br> 5.	&lsquo;Mersenne&rsquo;s weergave van Robert Fludds monochordum
mundanum, harp en fluit&rsquo;, uit: Marin Mersenne, <I>Traité de
l&rsquo;harmonie universelle.</I> Paris, 1627. p. 443 en 448<br> 6.
Titelpagina tweede deel (II) <I>UCH</I>. Oppenheim, 1619.<BR> 7.
&lsquo;Spiegel van de wereld&lsquo;, <I>UCH</I> I, i. p. 4-5.<BR> 8.
&lsquo;Aap van de natuur&rsquo;, <I>UCH</I> I, ii. titelpagina.<BR> 9.
&lsquo;Drie werelden&rsquo;, <I>UCH</I> I, i. p. 9.<BR> 10.
&lsquo;Monochord&rsquo; (1), <I>UCH</I> I, i. p. 90.<br> 11.
&lsquo;Pyramiden&rsquo; (1), <I>UCH</I> I, i. p. 81.<br> 12.
&lsquo;Pyramiden&rsquo; (2), <I>UCH</I> I, i. p. 84<br> 13a/b.
&lsquo;Driehoek&rsquo;, <I>UCH</I> I, i. p. 20 en &lsquo;Driehoeken&rsquo;,
<I>UCH</I> I, i. p. 21<br> 14.	&lsquo;Pyramiden&rsquo; (3), <I>UCH</I> I, i.
p. 84<br> 15.	&lsquo;Harp&rsquo;, <I>UCH</I> I, i. p. 92<br> 16.
&lsquo;Fluit&lsquo;, <I>UCH</I> I, i. p. 94<br> 17.	&lsquo;Pyramiden&rsquo;
(4), <I>UCH</I> I, i. p. 96 en &lsquo;Monochord&rsquo; (2), <I>UCH</I> I, i. p.
100<br> 18.	&lsquo;Monochord&rsquo; (3), uit: Robert Fludd, <I>Anatomiae
Amphitheatrum.</I> Frankfurt, 1623. p. 314-315<p> 19.  Titelpagina
<I>Harmonices mundi</I>. Linz, 1619.<br> 20.	&lsquo;Platonische
lichamen&rsquo;, uit: <I>Harmonices mundi</I> (<I>HM</I>). Linz, 1619.11,
tussen p. 57 en 58 en de	&lsquo;Egel&rsquo; (<I>enchinus</I>), <I>HM</I>
V, p. 182<br> 21.	&lsquo;Platonische lichamen in het heliocentrisch
universum&rsquo;, uit: <I>Mysterium cosmographicum</I>. T&uuml;bingen, 1596.
(tussen p. 26 en 27)<br> 22.	<I>ibid.</I>, uit: <I>HM</I> V, tussen p. 186
en 187<br> 23.	&lsquo;Schijnbare hoeksnelheden in een elliptische baan&rsquo;,
uit: Michael Dickreiter, <I>Der Musiktheoretiker Johannes Kepler</I>. Bern, A.
Francke Verlag, 1973. p. 102<br> 24.	&lsquo;Tabel 1&rsquo;, <I>HM</I> V, p.
198<br> 25.	&lsquo;Tabel 2&rsquo;, <I>HM</I> V, p. 203<br> 26.
&lsquo;Planeet-toongeslacht&rsquo; <I>HM</I> V, p. 204<br> 27.
&lsquo;Planeet-modus&rsquo;, <I>HM</I> V, p. 207<br> 28a. &lsquo;Zesstemmig
planeet-akkoord, durus-geslacht&rsquo;, <I>HM</I> V, p. 209<br> 28b.
&lsquo;Zcsstemmig planeet-akkoord, mollis-geslacht&rsquo;, <I>HM</I> V, p.
210<br> 28c. &lsquo;Vijfstemmig planeet-akkoord&rsquo;, <I>HM</I> V, p. 211<br>
28d. &lsquo;Vierstemmig planeet-akkoord&rsquo;, <I>HM</I> V, p. 212<p>

29.	Titelpagina <I>Musurgia universalis</I> (<I>MU</I>). Rome, 1650.<br>
30.	&lsquo;Circulus universorum&rsquo;, <I>MU</I> II, p. 450<br> 31.
&lsquo;Correspondenties&rsquo;, <I>MU</I> II, p. 393<br> 32.	&lsquo;Organum
decaulum&rsquo;, <I>MU</I> II, tussen p. 366 en 367<br> 33.	Athanasius
Kirchers weergave van Johannes Keplers schemata. Uit: <I>MU</I> II, p. 378<br>
34.	Titelpagina <I>Iter exstaticum coeleste</I> (<I>IEC</I>.).
W&uuml;rzburg, 1660.<br> 35.	&lsquo;Harmonie der Sferen&rsquo;, <I>MU</I>
II, p. 383<br> 36.	&lsquo;Zes universa&rsquo;, <I>IEC</I>., tussen p. 36
en 37<P>


<p>&nbsp;</p>


<P><FONT SIZE="4">Afkortingen</FONT></P>

<B>HM</B>. - Johannes Kepler, <I>Harmonices mundi</I>. Linz, 1619.<BR>
<B>IEC</B>. - Athanasius Kircher, <I>Iter exstaticum coeleste</I>. Wûrzburg,
1660.<BR> <B>MU</B>. - Athanasius Kircher, <I>Musurgia Universalis</I>. Rome,
1650.<BR> <B>UCH</B>. - Robert Fludd, <I>Utriusque cosmi ... historia</I>.
Oppenheim, 1617-1621.<p>

<B>MGG</B>	- <I>Die Musik in Geschichte und Gegenwart; allgemeine
Enzyklopddie der Musik.</I> Herausgegeben von Friedrich Blume. Kassel,
B&auml;renreiter, 1949-1968. (2de, herziene editie: <i>MGG</i>. Herausgegeben
von Ludwig Finscher. Kassel, B&auml;renreiter, 1994-...)<BR> <B>NG</B> -
<I>The New Grove Dictionary of Music and Musicians.</I> Edited by Stanly Sadie.
London, MacMillan Publishers, 1980.<BR> <B>DHI</B> -	<I>Dictionary of the
History of Ideas. Studies of Selected Pivotal Jdeas.</I> Edited by Phillip P.
Wiener. New York, Scribner, 1973-1974.<P>


<HR WIDTH="100" SIZE="1"><P>

<FONT SIZE="4"><A NAME="n">Noten</A></FONT>

<FONT SIZE=2><P ALIGN="JUSTIFY"> 1. Voor een vrijwel volledig overzicht van
namen en werken van Europese muziektheoretici (Duitsland, Engeland, Frankrijk,
Itali&euml; en Spanje) in de l7de eeuw zie: George J. Buelow (ed.),
&lsquo;Symposium   on Seventeenth-Century Music Theory&rsquo; <I>Journal on
Music Theory </I>16 (1972):  2-71 <A HREF="#a"><I>(terug naar
tekst)</I></A><br> 2. Beide artikelen zijn gebaseerd op Haars dissertatie
<I>Musica mundana: Variations on a Pytahgorean Theme. </i>(Cambridge Mass.,
Harvard, 1960.), die  tijdens het schrijven van deze scriptie helaas niet
beschikbaar was. Ik kreeg deze dissertatie  na enige correspondentie pas in
handen toen deze scriptie al af was. De dissertatie van Haar is nu in de
Utrechtse letterenbibliotheek te vinden. Een andere dissertatie,
&eacute;&eacute;n die nog specifieker op het onderwerp van deze scriptie
betrokken is, is Betty Lee Carlins <I>The Harmony of the Spheres in Early
Seventeenth-Century Thought</I> (The Johns Hopkins University, 1972. - Diss.
Abstracts 33:6343 A may 1973). Deze is sinds zomer 1997 (?) in Utrecht
aanwezig. <A HREF="#b"><I>(terug naar tekst)</I></A><br> 3. Deze auteur heeft
ook twee werken gepubliceerd  waarin de bronnen  uit oudheid,  middeleeuwen,
renaissance,  nieuwe en moderne tijd  in vertaling  beschikbaar  zijn gemaakt.
Achtereenvolgens:  <I>Music, Mysticism and magic. A Sourcebook.</I> London,
Penguin Group, 1986. en <I>The Harmony of the Spheres. A Sourcebook of the
Pythagorean Tradition in Music.</I> Rochester (Vermont), Inner Traditions
International, 1993. <A HREF="#c"><I>(terug naar tekst)</I></A></P>


<CENTER> <A HREF="#x"><IMG SRC="../../jpg/div/pnt04.gif" WIDTH="9" HEIGHT="14"
BORDER="0" ALT="begin"></A></CENTER>


</tr> </table></center>

</body> </html>
