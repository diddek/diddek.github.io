<HTML>
<head>
<META HTTP-EQUIV="Content-Type" CONTENT="text/html; charset=windows-1252">
<META NAME="AUTHOR" CONTENT="D.A. Griffioen">
<meta name="copyright" content="D.A. Griffioen">
<META NAME="KEYWORDS" CONTENT="">
<META NAME="DESCRIPTION" CONTENT="">
<TITLE>4 - E.L. Waeltner</TITLE>
<style>
<!--
     a:link {text-decoration: none}
-->
</style>
<script defer data-domain="17thcenturyideas.com" src="https://plausible.io/js/script.js"></script>
</head>

<BODY BGCOLOR="#FFFFFF" TEXT="#000000" LINK="#CC3333" ALINK="#FFFF66"
VLINK="#006600">

<P align="center"><a href="inleiding.html"><font
size="1">Inhoudsopgave</font><img src="../../jpg/div/pge.gif" width="13"
height="16" border="0" alt="Inhoudsopgave"><img src="../../jpg/div/pnt04.gif"
width="9" height="14" border="0" alt="Inhoudsopgave"></a>
&nbsp;&nbsp;&nbsp;&nbsp;&nbsp;&nbsp; <a href="11.html"><font
size=1>Vorige</font><img src="../../jpg/div/pge.gif" width="13" height="16"
border="0" alt="terug"></a><img src="../../jpg/div/pnt02.gif" width="22"
height="9" border="0"><a href="13.html"><img src="../../jpg/div/pge.gif"
width="13" height="16" border="0" alt="verder"><font
size=1>Volgende</font></a></P>

<CENTER><TABLE  WIDTH="600" > <TR> <TD>

<p>&nbsp;</p>

<p align="justify">Het grootste gedeelte van Waeltners betoog bestaat uit een
onderzoek naar de betekenis van de door Johannes Scotus gebruikte terminologie
in diens werken, &eacute;n in de klassieke literatuur. De opmerkingen van
Waeltner over het begrip &lsquo;<I>harmonia</I>&rsquo;, het adiectief
&lsquo;<I>organicus</I>&rsquo; en de frase &lsquo;<I>per singulos
tropos</I>&rsquo; zal ik hier nader toelichten, omdat dit mij voldoende lijkt
om de betekenis van het gedeelte &lsquo;<I>ut enim ...</I>&rsquo; naar waarde
te kunnen schatten.</P>

<p align="justify">a. In de eerste plaats merkt Waeltner op dat Handschins
interpretatie van het begrip &lsquo;<I>harmonia</I>&rsquo; onjuist is.
&lsquo;<I>Harmonia</I>&rsquo; betekent voor Johannus niet &lsquo;gleichzeitiges
Erki ingen verschiedener, proportional zusammenstimmender T&ouml;ne&rsquo;, met
andere woorden &lsquo;meerstemmigheid&rsquo; zoals Handschin denkt, maar is
slechts een (platonisch-pythagoreisch) filosofisch begrip dat &lsquo;aus
Verschiedenem gef&uuml;gten Ganzheit&rsquo;<font
size="2"><sup>(41)</sup></font> betekent. Het werd wel op muziek betrokken, en
kan daarmee op gelijktijdig klinkende tonen slaan, maar dit betekent geenszins
meerstemmigheid in de zin van de meerstemmigheid die uit de <I>Musica
Enchiriadis</I> naar voren komt (zie ook mijn opmerkingen bij Handschin
hoofdstuk 3, rond noot 25). Waeltner merkt dit ook op: Und &lsquo;gleichzeitig
erklingende T&ouml;ne&rsquo; (Handschin) - etwa in einem einzelnen consonanten
Zusammenklang - sind eben nicht einfach identisch mit
&lsquo;Mehrstimmigkeit&rsquo;.</P>

<p align="justify">Had Johannes Scotus het begrip &lsquo;<I>harmonia</I>&rsquo;
wel in de zin van meerstemmigheid gebruikt, dan, zo meent Waeltner, zou hij als
eerste (en enige in zijn tijd) dit begrip van een geheel nieuwe lading hebben
voorzien. Waeltner merkt op dat dit niet het geval is, want Johannes Scotus
gebruikt dit woord slechts in traditionele zin als &lsquo;wohlgeordnete
F&uuml;gung&rsquo;, dan wel &lsquo;Ganzheit aus Verschiedenem&rsquo;, en niet
in de zin van &lsquo;Tonh&ouml;evergleichung in der Aufeinanderfolge&rsquo;
(Handschin). Waeltner versterkt zijn argument door te constateren dat noch in
de <I>Musica Enchiriadis</I> noch in de <I>Scholia Enchiriadis</I>  (ongeveer
uit dezelde tijd) het begrip &lsquo;<I>harmonia</I>&rsquo; in de zin van
meerstemmigheid wordt gebruikt.</p>

Hiernaast merkt Waeltner op dat Johannes nergens doelt op de muzikale praktijk
van zijn tijd, maar aansluit bij de klassieke muziektheorie. Johannes gebruikt
slechts klassieke beelden: het Apollo-bos, of de harmonie der sferen. De
aanname dat Johannes Scotus op de plaats waar hij &lsquo;<I>organicum
melos</I>&rsquo; gebruikt, wel op de muzikale praktijk van zijn tijd doelt moet
daarom haast wel onjuist zijn. De muziek wordt slechts als voorbeeld gebruikt,
en is geen zelfstandige getuige van de muzikale praktijk.</P>

<p align="justify">b. De samenstelling &lsquo;<I>organicum melos</I>&rsquo;
komt op geen enkele andere plaats voor in het werk van Johannes; het adiectief
&lsquo;<I>organicus</I>&rsquo; wordt op &eacute;&eacute;n andere plaats
gebruikt, namelijk als inleidende zin van de vergelijking met het voorbeeld van
Dionysius de Areopagiet (zie noot 28). Johannes zet de menselijke stem (<I>vox
humana</I>) tegenover de instrumentale (<I>vox organica</I>): &lsquo;<I>Num
similis modo de humanis <B>organicis</B>que vocibus intellegitur?</I>&rsquo;
Ook in de Latijnse literatuur tot aan Johannes wordt
&lsquo;<I>organicus</I>&rsquo; slechts gebruikt om een instrumentale oorsprong
van klanken aan te geven, wat niet zo verwonderlijk is, daar
&lsquo;<I>organicus</I>&rsquo; een grieks leenwoord is (<FONT FACE="Milan
Greek, Greek, Korinthus, Greek Old Face">tÃ Ãrganon</FONT>), hetgeen in het
grieks werktuig of (snaar)muziekinstrument betekent.

<p align="justify">Waeltner voert hierbij een aantal voorbeelden aan uit de
klassieke literatuur, en in elk geval (door Waeltner citeert!!) betekent het
adiectief &lsquo;<I>organicus</I>&rsquo; &lsquo;instrumentaal&rsquo;. Waeltner
merkt dan ook op dat ook de zinsnede &lsquo;<I>organicum melos</I>&rsquo; als
&lsquo;instrumentale" muziek&rsquo; begrepen dient te worden, omdat hij het
onwaarschijnlijk acht dat Johannes op &eacute;&eacute;n plaats een andere
inhoud aan een begrip toegekend zou hebben.<font
size="2"><sup>(42)</sup></font></P>


<p align="justify">c. Als laatste wil ik Waeltners opvattingen over de zinsnede
&lsquo;<I>per singulos tropos</I>&rsquo; bespreken. Waeltner merkt hierover op
dat het een vrij gebruikelijke zinswending is, die bijv. ook bij bijv.
Martianus Capella te vinden is. Waeltner geeft het volgende voorbeeld:</P>

<p align="justify">&lsquo;<I>... sunt igitur innumerabiles soni, sed
specialiter <B>per singulos tropos</B> viginti octo tantum poterunt convenire,
quorum nomina superius memoravi.&rsquo; </I> (Martianus Capella, <i>De nuptiis
Mercurii et Philologiae</i>. IX, 502: 4)</p>

<p align="justify">(&lsquo;Es gibt daher unz&auml;lige T&ouml;ne, aber im
besonderen k&ouml;nnen gem&auml;ss den tropi nur achtundzwanzig zusammen
kommen, deren Namen ich weiter oben erwahnt habe.&rsquo;)</P>

<p align="justify">Deze uitdrukking betekent slechts &lsquo;volgens de
afzonderlijke toonsoorten&rsquo;, en in algemene zin &lsquo;binnen het een of
andere systeem&rsquo;. In die zin gebruikt Johannes de zinswending volgens
Waeltner,  Johannes doelt daarmee niet in het bijzonder op de kerktoonaarden.
De zin &lsquo;<I>ut enim ...</I>&rsquo;, in samenhang met de onmiddellijke
nabijheid van &lsquo;<I>certae rationabilesque regulas artis musicae</I>&rsquo;
duidt volgens Waeltner daardoor niet specifiek op de &lsquo;meerstemmige
(kerk)muziek&rsquo;; dit argument versterkt Waeltner door op te merken dat het
gebruik van &lsquo;<I>regula</I>&rsquo; door Johannes in wezen net zo algemeen
is als &lsquo;<I>per singulos tropos</I>&rsquo;.<font
size="2"><sup>(43)</sup></font> Het bewijs, als het al bewijs mag heten, is dus
telkenmale mager en valt hoogtens als wat men in Engeland
&lsquo;<I>circumstantial</I>&rsquo; noemt te kwalificeren.</P>


<HR WIDTH="100" SIZE="1"> <P><B>Noten</B></P> <p align="justify"><FONT
SIZE="2"> 41. Voor een zeer uitgebereide bespreking van het begrip
&lsquo;harmonie&rsquo;, zie Heinrich H&uuml;schen, &lsquo;Harmonie&rsquo;
<I>MGG.</I> 5. kols. 1588-1614 42. Waeltner, <I>Organum</I>. pp. 11-22 43.
ibid. pp. 23-24 </font></p> </td> </tr> </table></center>

</BODY> </HTML>
