<html>
<head>
<meta http-equiv="Content-Type" content="text/html; charset=windows-1252">
<meta name="AUTHOR" content="D.A. Griffioen">
<meta name="copyright" content="D.A. Griffioen">
<meta name="KEYWORDS" content="">
<meta name="DESCRIPTION" content="">
<title>Johannes Scotus Eriugena - Inleiding</title>
<style>
<!--
     a:link {text-decoration: none}
         a:visited { text-decoration: none }
-->
</style>
</head>

<body bgcolor="#FFFFFF" text="#000000" link="#CC3333" alink="#FFFF66" vlink="#006600">

<center><table  width="600" >
<tr>
<td>

<font size="6">Johannes Scotus Eriugena en het begin van de meerstemmigheid.</font></P>

<TABLE >
<TR>
<TD width="5%"><P>
<a href="../../musicology.html"><img src="../../jpg/div/pge.gif" width="13" height="16" border="0" alt="Musicology">
<img src="../../jpg/div/pnt04.gif" width="9" height="14" border="0" alt="Musicology">
<font size="1">Musicology</font></a></p>
<A HREF="3.html">
<IMG SRC="../../jpg/div/pnt01.gif" WIDTH="22" HEIGHT="9" BORDER="0" ALT="volgende"
><FONT SIZE="1">Volgende</FONT>
<IMG SRC="../../jpg/div/pge.gif" WIDTH="13" HEIGHT="16" BORDER="0" ALT=""></A></TD>
<TD width="10%"></TD>
<TD width="85%" ><FONT SIZE="2">
1 -	<a href="3.html">E. de Coussemaker, H. Riemann</a>
2 -	<a href="4.html">J. Handschin</a>
3 -	<a href="10.html">H. H&uuml;schen</a>
4 - 	<a href="10.html">E.L. Waeltner</a><BR>
5 -	<a href="13.html">Conclusie</a>
6 -	<a href="appendix.html">Appendix</a>
7 -	<a href="bibliografie.html">Bibliografie</a></FONT></TD>
</TR>
</TABLE>

<p>&nbsp;</p>

<font size=5><p>Inleiding</p></font> <p align="justify">De meest interessante
vraag die je na lezing van Jacques Handschins <i>Die Musikanschauung des
Johannes Scotus (Erigena)</i><font size="2"><sup>(1)</sup></font> kunt stellen
is: spreekt Johannes over meerstemmigheid?<font size="2"><sup>(2)</sup></font>
Er is namelijk een uitspraak van Johannes waaruit dit zou kunnen worden
afgeleid; het luidt als volgt:</p>

<p align="justify">&lsquo;<i>Ut enim <b>organicum melos</b> ex diversis vocum
qualitatibus et quantitatibus conficitur, dum viritim separatimque sentiuntur,
longe a se discrepantibus intentionis et remissionis proportionibus segregatae,
dum vero sibi invicem coaptantur certas rationabilesque artis musicae regulas
per singulos tropos, naturalem quamdam dulcedinem
reddentibus</i>...&rsquo;(Want zoals het <b>organicum melos</b> uit
verschillende hoedanigheden en hoeveelheden van de tonen ontstaat, die, wanneer
zij een voor een en afzonderlijk worden waargenomen, door afstand van elkaar
gescheiden zijn, wegens de verschillende verhoudingen van spanning en
ontspanning [hoge en lage tonen], maar die, wanneer zij verbonden worden
volgens vaste en rationele regels van de <i>ars musica</i>, in de afzonderlijke
gezangen, een zekere natuurlijke zoetheid voortbrengen.)<font
size="2"><sup>(3)</sup></font></p>

<p align="justify">Johannes leefde van ongeveer 810 tot 885<font
size="2"><sup>(4)</sup></font>, het is dus heel goed mogelijk dat hij bekend
was met de <i>Musica Enchiriadis</i> (eind negende, begin tiende eeuw, de
precieze datum staat niet vast), of dat hij bekend was met de meerstemmige
(improvisatie) praktijk, waaruit de <i>Musica Enchiriadis</i> stamt. Het citaat
kan daar een verwijzing naar zijn.</p>

<p align="justify">Achtereenvolgens De Coussemaker (1841), Riemann (1921), en
Handschin (1927) geloven dit. En zij merken dan ook op dat dit de vroegste
aanduiding van meerstemmigheid is die wij bezitten. Toch is niet iedereen
overtuigd. H&uuml;schen (1949) maakt een voorzichtige kanttekening, en Waeltner
(1977) is overtuigd van het tegendeel: Johannes spreekt niet over
meerstemmigheid, zijn opmerkingen moeten in een ander licht worden gezien.</p>

<p align="justify">Het doel van dit artikel is de meningen van deze vijf<font
size="2"><sup>(5)</sup></font> te bekijken en er in de conclusie een oordeel
over te vormen. Duidelijk wil ik stellen dat ik alleen ge&iuml;nteresseerd ben
in de meningen over Johannes, niet in de oorsprong, of andere getuigen van
vroege meerstemmigheid, hetgeen een ander artikel zou zijn.</p>

<hr width="100" size="1"> <p><b>Noten</b></p> <p align="justify"><font
size=2>1. In: <i>Deutsche Vierteljahresschrift f&uuml;r Literaturwissenschaft
und Geistesgeschichte</i>. 5 (1927): 316-346.<br> 2. Meerstemmigheid: het
parallelle kwart- en kwintorganum, zoals overgeleverd is in bv de <i>Musica
Enchiriadis</i> of de <i>Scholia Enchiriadis</i>.<br> 3. Johannes Scotus
Eirugena, <i>Periphyseon</i> id est &lsquo;De divisione naturae&rsquo; (<i>De
div. nat</i>.) III, 6. <i>Patrologiae ...Latina</i> (<i>PL</i>) deel 122, kol.
638A.<br> 4. De precieze data staan niet vast, bekend is slechts dat Johannes
van het begin van de negende eeuw tot in het laatste kwart van die eeuw geleefd
moet hebben, daar hij Karel de Kale (sterfdatum 877) overleefde. Zie ook
Cappuyns (1933) of Bett (1964).<br> 5. Maar meer mensen hebben hierover
geschreven, zie de appendix.</p></font></td> </tr> </table></center> </body>
</html>
