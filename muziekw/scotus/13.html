<HTML>
<HEAD>
<META HTTP-EQUIV="Content-Type" CONTENT="text/html; charset=windows-1252">
<META NAME="AUTHOR" CONTENT="D.A. Griffioen">
<meta name="copyright" content="D.A. Griffioen">
<META NAME="KEYWORDS" CONTENT="">
<META NAME="DESCRIPTION" CONTENT="">
<TITLE>5 - Conclusie</TITLE>
<style>
<!--
     a:link {text-decoration: none}
-->
</style>
</head>

<BODY BGCOLOR="#FFFFFF" TEXT="#000000" LINK="#CC3333" ALINK="#FFFF66"
VLINK="#006600">

<P align="center"><a href="inleiding.html"><font
size="1">Inhoudsopgave</font><img src="../../jpg/div/pge.gif" width="13"
height="16" border="0" alt="Inhoudsopgave"><img src="../../jpg/div/pnt04.gif"
width="9" height="14" border="0" alt="Inhoudsopgave"></a>
&nbsp;&nbsp;&nbsp;&nbsp;&nbsp;&nbsp; <a href="12.html"><font
size=1>Vorige</font><img src="../../jpg/div/pge.gif" width="13" height="16"
border="0" alt="terug"></a><img src="../../jpg/div/pnt02.gif" width="22"
height="9" border="0"><a href="appendix.html"><img src="../../jpg/div/pge.gif"
width="13" height="16" border="0" alt="verder"><font
size=1>Appendix</font></a></P>


<CENTER><TABLE  WIDTH="600" > <TR> <TD>

<p>&nbsp;</p> <P><FONT SIZE="5">5 - Conclusie</FONT>.</P>

<p align="justify">Zowel De Coussemaker als Riemann lezen in het citaat
&lsquo;<I>ut enim ...</I>&rsquo; een aanwijzing voor meerstemmigheid. Dit heeft
twee oorzaken, in de eerste plaats nemen zij de zinsnede uit de contekst en
stellen, zonder dat zij argumenteren, vast dat Johannes over meerstemmigheid
spreekt. (Dit gegeven krijgt een pikante kleur, daar De Coussemaker op pagina
120/121 van <i>Huchald, moine de St. Amand</i> de heer F&eacute;tis ervan
beschuldigt, dat hij uit de contekst citeert: zelf doet hij &eacute;&eacute;n
pagina verder precies hetzelfde.<font size="2"><sup>(44)</sup></font>)</p>

<p align="justify">In de tweede plaats is de tekst die beiden gebruiken corrupt
(vgl. de citaten bij De Coussemaker en Riemann met bijv. Migne&rsquo;s uitgave
- overigens niet de meest kritische, - of die in het <I>Corpus
Christianorum</I>), wat mogelijk aan hun interpretatie bijdraagt. Ik wil hier
echter niet op ingaan daar dit artikel primair over Handschins interpretatie
handelt.</P>

<p align="justify">Zoals we gezien hebben is de kritiek die op Handschin
mogelijk is drieledig: Handschin citeert uit de contekst, zijn redenering deugt
niet, en hij interpreteert de begrippen van Johannes onjuist</P>

<p align="justify">Het eerste en derde argument zijn met elkaar verbonden:
Johannes kan natuurlijk zijn vergelijking best met de muziekpraktijk van zijn
tijd in het achterhoofd geschreven hebben, waardoor het
&lsquo;contekst-argument&rsquo; aan kracht verliest: het zou dan ook binnen de
contekst op die muziekpraktijk wijzen.</P>

<p align="justify">Gezien echter het bewijsrnateriaal dat Waeltner aandraagt
omtrent de uit te voeren klassieke interpretatie van de begrippen, die Johannes
gebruikt, ben ik van mening, daar ik de bewijsvoering van Waeltner valide acht,
dat Johannes de begrippen uit de frase &lsquo;<I>ut enim ...</I>&rsquo;
inderdaad in die klassieke zin gebruikt, en daarmee blijft het
&lsquo;contekst-argument&rsquo; steekhoudend.</P>

<p align="justify">Ook heb ik trachten te tonen dat de redenering van Handschin
niet deugt. Handschin redeneert, op grond van zijn aannames, in een cirkel:
nergens maakt hij aannemelijk dat Johannes inderdaad over meerstemmigheid
spreekt, of de <I>Musica Enchiriadis</I> kende.</P>

<p align="justify">De conclusie moge luiden dat Johannes hier, in de passage
&lsquo;<I>ut enim ...</I>&rsquo;, naar alle waarschijnlijkheid, niet spreekt
over de meerstemmigheid van zijn tijd, en met zekerheid, dat uit de
argumentatie van Handschin niet volgt, dat hij over meerstemmigheid
spreekt.</p>


<HR WIDTH="100" SIZE="1"> <P><B>Noten</B></P> <FONT SIZE="2"> 44. Zie de
appendix</FONT> </td> </tr> </table></center>

</BODY> </HTML>
