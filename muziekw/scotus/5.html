<html>
<head>
<meta http-equiv="Content-Type" content="text/html; charset=windows-1252">
<meta name="AUTHOR" content="D.A. Griffioen">
<meta name="copyright" content="D.A. Griffioen">
<meta name="KEYWORDS" content="">
<meta name="DESCRIPTION" content="">
<title>2 - J. Handschin</title>
<style>
<!--
     a:link {text-decoration: none}
-->
</style>
<script defer data-domain="17thcenturyideas.com" src="https://plausible.io/js/script.js"></script>
</head>
<BODY BGCOLOR="#FFFFFF" TEXT="#000000" LINK="#CC3333" ALINK="#FFFF66"
VLINK="#006600">

<p align="center"><a href="inleiding.html"><font
size="1">Inhoudsopgave</font><img src="../../jpg/div/pge.gif" width="13"
height="16" border="0" alt="Inhoudsopgave"><img src="../../jpg/div/pnt04.gif"
width="9" height="14" border="0" alt="Inhoudsopgave"></a>
&nbsp;&nbsp;&nbsp;&nbsp;&nbsp;&nbsp; <a href="4.html"><font
size=1>Vorige</font><img src="../../jpg/div/pge.gif" width="13" height="16"
border="0" alt="terug"></a><img src="../../jpg/div/pnt02.gif" width="22"
height="9" border="0"><a href="6.html"><img src="../../jpg/div/pge.gif"
width="13" height="16" border="0" alt="verder"><font
size=1>Volgende</font></a></P><p>&nbsp;</p>

<center><table  width="600" > <tr> <td>

<p align="justify">Uit deze gedachtengang leidt Handschin een overeenkomst af
met de <I>Musica Enchiriadis</I>: &lsquo;Entg&uuml;lltig verst&auml;ndlich wird
diese Stelle [voorgaand citaat] vielleicht durch einen Vergleich mit der Musica
enchiriadis. Diese beginnt mit den T&ouml;nen, Tetrachorden und Tonarten,
behandelt dann in Kap. 10 die Konsonanzen (Quart, Quint und Oktav), in Kap. 11
die &lsquo;zusammengesetzten&rsquo; Konsonanzen (d.h. diejenigen, die siech aus
einfachen Konsonanzen durch Hinzuf&uuml;gung einer Oktav ergeben), dann die
Regeln der Merhstimmigkeit, um in Kap. 18 die Mehrstimmigkeit nach Tonarten zu
behandeln.&rsquo;<font size="2"><sup>(16)</sup></font></p>

<p align="justify">Als ik het goed begrijp denkt Handschin dat het begrip
&lsquo;<I>tonus</I>&rsquo; bij Johannes Scotus beter als toonsoort kan worden
begrepen, dat is al een aanname, en vervolgens ziet hij er verwantschap in met
de <I>Musica Enchiriadis</I>!</p>

<p align="justify">In het tweede hoofdstuk bespreekt Handschin kort wat
Johannes denkt over de bouw van de ziel en het lichaam, en hoe wij mensen
kunnen waarnemen met onze verschillende zintuigen. Een opmerking van Johannes
is hier interessant: &lsquo;Wat zou je over de deugd van het horen kunnen
zeggen? Zeker kan het gehoor vele tegelijk klinkende, en onderling
verschillende, stemmen in zich verzamelen en onderscheiden.&rsquo;<font
size="2"><sup>(17)</sup></font> Maar Handschin merkt hier terecht over op:
&lsquo;was nicht speziell auf das musikalische H&ouml;ren abzuzielen
braucht.&rsquo;<font size="2"><sup>(18)</sup></font></p>

<p align="justify">Het derde hoofdstuk is het belangrijkste deel in Handschins
betoog. Hij poogt hierin het begrip &lsquo;harmonie&rsquo;, zoals Johannes dat
gebruikt, uit te leggen. Handschin merkt op dat er sinds de klassieke tijd twee
mogelijke invullingen van het begrip harmonie zijn: in de eerste plaats
&lsquo;eenheid der tegendelen&rsquo;, in de tweede plaats &lsquo;samenvoeging
van verschillen&rsquo;. Johannes neigt meer tot dit laatste idee, hetwelk meer
platonisch/pythagore&iuml;sch is. In God wordt alles verzoend, is alles
consonant, ook de wereld is (hoewel wij mensen dat niet zien, maar God wel) in
wezen in harmonie, Deze harmonie, de kosmische zowel als de muzikale berust op
wiskundige verhoudingen, en ontstaat uit samenvoeging van verschillen: </P>

<p align="justify">&lsquo;Evenzo berust de schoonheid van het gehele geschapen
universum, van het gelijkvormige en niet-gelijkvormige op een wonderbaarlijke
<i>harmonie</i>, die uit verschillende principes en uit verschillende vormen,
en ook uit verschillende ordeningen, van het bestaande (<I>substantia</I>), en
van de gebeurtenissen (<I>accidentia</I>), in &eacute;&eacute;n
onuitsprekelijke eenheid is samengevoegd.&rsquo;<font
size="2"><sup>(19)</sup></font></p>

<hr width="100" size="1"> <p><b>Noten</b></p> <p align="justify"><FONT
SIZE="2"> 16. Handschin, <I>Musikanschauung.</I> p. 321<br> 17. &lsquo;<I>Quid
de virtute audiendi dices? Tantas quippe voces simul sonantes et inter se
discrepantes simul potest auditus in se ipsum haurire et discernere.</I>&rsquo;
De div. nat. IV,l0. PL dl. 122, kol. 785B.<br> 18. Handschin,
<I>Musikanschauung</I>. p. 322<br> 19. &lsquo;<I>Proinde pulchritudo totius
universitatis conditae, similium et dissimilium, mirabili quadam harmonia
constituta est, ex diversis generibus variisque formis, differentibus quoque
substantiarum et accidentium ordinibus, in unitatem quandam ineffabilem
compacta.</I>&rsquo; De div. nat. III,6. PL dl. 122, col 637D-638A.</FONT></p>

</td> </tr> </table></center>

</body> </html>
