<html>
<head>
<meta name="AUTHOR" content="D.A. Griffioen">
<meta name="copyright" content="D.A. Griffioen">
<meta name="KEYWORDS" content="">
<meta name="DESCRIPTION" content="">
<title>De Latijnse tekst (pag. 8 en 9)</title>
<style>
<!--
     a:link {text-decoration: none}
-->
</style>
</head>
<body bgcolor="#FFFFFF" text="#000000" link="#CC3333" alink="#FFFF66" vlink="#006600">

<center><table  width="700" >
<tr>
<td>

<center><table width="400">
<tr>
<td width=""><a href="Diss.html"><img src="../../jpg/div/pge.gif" width="13" height="16" border="0" alt="inhoudsopgave"><img src="../../jpg/div/pnt04.gif" width="9" height="14" border="0" alt=""><font size="1">Inhoudsopgave</font></a></td>
<td width="10%"></td>
<td width="85%"><a href="4.html"><font size="1">vorige</font><img src="../../jpg/div/pge.gif" width="13" height="16" border="0" alt="vorige"></a><img src="../../jpg/div/pnt02.gif" width="22" height="9" border="0"><a href="6.html"><img src="../../jpg/div/pge.gif" width="13" height="16" border="0" alt="volgende"><font size="1"> volgende</font></a><a href="5a.html"><img src="../../jpg/div/pnt01.gif" width="22" height="9" border="0" alt="vertaling"><font size="1">Vertaling</font></a></td>
</tr>
</table></center>

<p>&nbsp;</p>

<TABLE>
<TR>
<TD WIDTH="325"><p align="center">8 DISSERTATIO PHILOSOPHICA</p><p align="justify">chordo has liberius peragit. Sic si crines plectro sebo, aliave pinguedine affricti sunt, ut minimarum partium tremores impediant, vix quidam sonus auditur, licet chorda oscillationes perquam sensibiles perficiat.</p><p align="center">&sect;. VI.</p><p align="justify">&nbsp;&nbsp;&nbsp;<I>Sonora</I> vocantur omnia <I>corpora</I>, quae inter se mutuo collisa, aut percussa, soni sensum in nobis excitant; ut chorda percussa, vel campana pulsata.<BR>Quoniam fere omnia corpora elastica concipiendis, & continuandis tremoribus sunt aptissima, erunt quoque haec maxime sonora. Talia sunt: ferrum, chalybs, cuprum, orichalcum &c.<BR>&nbsp;&nbsp;&nbsp;Omnia vero corpora, quae partibus flexilibus, mollibus gaudent, quae pressioni quidem cedunt, sed elatere, & vi resiliendi destitutae sunt; ut tremori concipiendo, ita sono edendo, minus sunt idonea; ideoque ex plumbo, vel stanno, utpote metallis mollioribus, & minus sonoris, numquam chordae confici possunt.</p><p>&nbsp;</p><p><P>&nbsp;</P></p></TD>

<td width="50"></td>

<TD WIDTH="325"><p align="center">DISSERTATIO PHILOSOPHICA 9</p><p align="center">&sect;. VII.</p><p align="justify">&nbsp;&nbsp;&nbsp;Dentur duo corpora sonora v.g. duae laminae ferrae, quarum una manu teneatur, & cum eadem percutiatur altera; sonus qui tunc audietur, non erit ille percutientis, sed percussae. Exinde facile concluditur, fabulosum omnino esse, quod de Pythagora narrant quam plurimi (<I>h</I>), qui de musica scripserunt. Illum nempe musicas consonantias ex diverso malleorum sonitu deduxisse. GAVDENTIVS Philosophus, M. MEIBOMIO interprete, in Introduct. Harmon. dicit: <I>Initium autem inventionis rationum Pythagoram sumsisse, cum casu praeteriisset fabrilem officinam, ac malleorum supra incudem sonitus percepisset dissonos & consonos.</I> Patet enim, quod sonus, qui tunc auditur, non sit ille malleorum, sed incudis, aut ferri, quod fabrefit.</p><p align="center">&sect;. VIII.</p><p align="justify">&nbsp;&nbsp;&nbsp;Quattor sunt praecipua objecta consideranda in</p><HR WIDTH="100" SIZE="1">(<FONT SIZE="2"><I>h</I>) Franch. Gaffur. theor. mus. Mediolani 2<sup>o</sup>. 1492. SAVERIEN. diction. univers. de mathem. art. Musique & alii.</FONT></p></TD>
</TR>
</TABLE>

</td>
</tr>
</table></center>

</body>
</html>
