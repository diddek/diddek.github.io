<html>
<head>
<meta name="AUTHOR" content="D.A. Griffioen">
<meta name="copyright" content="D.A. Griffioen">
<meta name="KEYWORDS" content="">
<meta name="DESCRIPTION" content="">
<title>De Latijnse tekst (pag. 14 en 15)</title>
<style>
<!--
     a:link {text-decoration: none}
-->
</style>
<script defer data-domain="17thcenturyideas.com" src="https://plausible.io/js/script.js"></script>
</head>
<body bgcolor="#FFFFFF" text="#000000" link="#CC3333" alink="#FFFF66" vlink="#006600">

<center><table  width="700" >
<tr>
<td>

<center><table width="400">
<tr>
<td width=""><a href="Diss.html"><img src="../../jpg/div/pge.gif" width="13" height="16" border="0" alt="inhoudsopgave"><img src="../../jpg/div/pnt04.gif" width="9" height="14" border="0" alt=""><font size="1">Inhoudsopgave</font></a></td>
<td width="10%"></td>
<td width="85%"><a href="7.html"><font size="1">vorige</font><img src="../../jpg/div/pge.gif" width="13" height="16" border="0" alt="vorige"></a><img src="../../jpg/div/pnt02.gif" width="22" height="9" border="0"><a href="9.html"><img src="../../jpg/div/pge.gif" width="13" height="16" border="0" alt="volgende"><font size="1"> volgende</font></a><a href="8a.html"><img src="../../jpg/div/pnt01.gif" width="22" height="9" border="0" alt="vertaling"><font size="1">Vertaling</font></a></td>
</tr>
</table></center>

<p>&nbsp;</p>

<TABLE>
<TR>
<TD WIDTH="325"><p align="center">14 DISSERTATIO PHILOSOPHICA</p><p align="center">4<sup>o</sup>. <I>De suavitate & asperitate soni</I>.</p><p align="justify">&nbsp;&nbsp;&nbsp;Causa suavitatis & asperitatis sonorum difficillime explicari potest; videtur enim procedere tam a diversa constitutione & conditione corporum sonantium, quam a diverso modulantis artificis sonos eliciendi modo; sic si plectrum nimis fortiter fidibus apprimatur, non sonus, sed stridor & strepitus quidam, auribus ingratissimus, auditur; idem fit, dum chordae plectro non exacte perpendiculariter, sed aliquantum oblique stringantur; tunc enim vibrationes partiales cunfunduntur, impediuntur nodi quietis in vibrationibus necessariae, totaque divisio spontanea turbatur.</p><p align="center">&sect;. IX.</p><p align="justify">&nbsp;&nbsp;&nbsp;Omnis sonus, licet simplex & unicus videatur, ex variis sonis harmonicis simul unitis est compositus, quod jam a P. MERSENNO & SAUVEURIO observatum fuit. Dum chorda suas totales perficit vibrationes, partes ejus habent praeterea alias vibrationes sibi proprias minus sensibiles, & sic quaevis 1/2, 1/3, 1/4, 1/5, &c. pars chordae habet suas particulares vibrationes; quae partiales</p><p>&nbsp;</p></TD>

<td width="50"></td>

<TD WIDTH="325"><p align="center">DISSERTATIO PHILOSOPHICA 15</p><p align="justify">minores vibrationes illos sonos harmonicos acutos producunt; chorda enim non se dividit nisi in partes tales, quarum soni sunt harmonici respectu soni fundamentalis. &lsquo;&lsquo;Si on fait r&eacute;sonner un corps sonore, on entend, outre le son principal & son octave, deux autres sons tr&egrave;s-aigus, dont l&rsquo; un est la douzi&eacute;me au-dessus du son principal, c&rsquo;est-&agrave;-dire, l octave de la quinte de ce son; & l&rsquo;autre est la dix-septi&eacute;me majeure au-dessus de ce m&eacute;me son, c&rsquo;est-&agrave;-dire, la double octave de sa tierce majeure.&rsquo;&rsquo; (<I>p</I>) In hoc experimento fundamentum systematis harmonici posuit celeberrimus RAMEAV. De quo videantur plura in Diction. Mus. J.J. ROUSSEAV.</p><p align="center">&sect;. X.</p><p align="justify">&nbsp;&nbsp;&nbsp;Modum, quo sensatio in organo auditus absolvitur, ita describit cl. EVLER. (<I>q</I>)<br>&lsquo;&lsquo;Exstat in interna auris cavitate membrana expensa, a similitudine tympanum dicta, quae ictus a&euml;ris recipit,</p><HR WIDTH="100" SIZE="1"><p><FONT SIZE="2">(<I>p</I>) d&rsquo;ALEMBERT elem. de mus. Liv. I. chap. I.<br>(<I>q</I>) Tentamen nov. theor. mus. p. 3.</FONT><p>&nbsp;</p></TD>

</TR>
</TABLE>

</td>
</tr>
</table></center>

</body>
</html>

</BODY>
</HTML>
