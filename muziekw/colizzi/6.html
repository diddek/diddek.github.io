<html>
<head>
<meta name="AUTHOR" content="D.A. Griffioen">
<meta name="copyright" content="D.A. Griffioen">
<meta name="KEYWORDS" content="">
<meta name="DESCRIPTION" content="">
<title>De Latijnse tekst (pag. 10 en 11)</title>
<style>
<!--
     a:link {text-decoration: none}
-->
</style>
</head>
<body bgcolor="#FFFFFF" text="#000000" link="#CC3333" alink="#FFFF66" vlink="#006600">

<center><table  width="700" >
<tr>
<td>

<center><table width="400">
<tr>
<td width=""><a href="Diss.html"><img src="../../jpg/div/pge.gif" width="13" height="16" border="0" alt="inhoudsopgave"><img src="../../jpg/div/pnt04.gif" width="9" height="14" border="0" alt=""><font size="1">Inhoudsopgave</font></a></td>
<td width="10%"></td>
<td width="85%"><a href="5.html"><font size="1">vorige</font><img src="../../jpg/div/pge.gif" width="13" height="16" border="0" alt="vorige"></a><img src="../../jpg/div/pnt02.gif" width="22" height="9" border="0"><a href="7.html"><img src="../../jpg/div/pge.gif" width="13" height="16" border="0" alt="volgende"><font size="1"> volgende</font></a><a href="6a.html"><img src="../../jpg/div/pnt01.gif" width="22" height="9" border="0" alt="vertaling"><font size="1">Vertaling</font></a></td>
</tr>
</table></center>

<p>&nbsp;</p>

<table>
<tr>
<td width="325"><p align="center">10 DISSERTATIO PHILOSOPHICA</p><p align="justify">in sonis. <font size=2>1<sup>o</sup>.</font> <i>Acumen & gravitas.</i> <font size=2>2<sup>o</sup>.</font> <i>Vis & debilitas</i>. <font size=2>3<sup>o</sup>.</font> <i>Durationis brevitas & longitudo.</i> <font size=2>4<sup>o</sup>.</font> <i>Suavitas & asperitas.</i> Constat & infinitas alias dari differentias sonorum ab instrumentorum diversis speciebus pendentes, quorum soni, quantumvis unisoni videantur, diversi sunt; verum supradictae quatuor sunt praecipuae, quia fundamentum scientiae harmonicae constituunt.</p><p align="center"><font size=2>1<sup>o</sup>.</font> <i>De gravitate & acumine sonorum.</i></p><p align="justify">&nbsp;&nbsp;&nbsp;Plures dantur causae gravitatis & acuminis sonorum, suntque <font size=2>1<sup>o</sup>.</font> <i>Corporum sonantium magnitudo & parvitas, vel longitudo & brevitas</i>, quae omnium est manifestissima: quo enim chorda eiusdem crassitudinis & tensionis brevior est, eo sonus fit acutior, & quo longior est, eo sonus auditur gravior. <font size=2>2<sup>o</sup>.</font> <i>Major tenuitas & crassitudo</i> corporum aeque densorum, ac tensorum.(<i>i</i>) <font size=2>3<sup>o</sup>.</font> <i>Major raritas & densitas eorundem corporum</i>; densiora enim acutius sonant: (<i>k</i>) ut aes ligno. Aqua frigida de eodem vase profluens acutius</p><hr width="100" size="1"><p align="justify"><font size="2">(<i>i</i>) Struna tenka wysoc&rsquo;zegssy Ton d&aacute;wa nez&rsquo;li tlusta. id est: <I>chorda tenuis acutiorem edit sonum, quam crassior</I>; ait DOBRZENSKY.M.D.Experim.Musico-Med.MSS.Bohem.<br>(<i>k</i>) PTOLOMAEUS Lib. I.  Harmonic. cap. 3.</font></p><p>&nbsp;</p><p>&nbsp;</p></td>

<td width="50"></td>

<td width="325"><p align="center">DISSERTATIO PHILOSOPHICA 11</p><p align="justify">quam calida obstepat, quia aqua frigida multo densior & compactior est quam aqua calida: haec enim igne rarefacta, & in vapores dissoluta tarditatem aliquam motus efficit, unde & conseqventer gravitas resultat (<i>l</i>). <font size=2>4<sup>o</sup>.</font> <i>major intensio & remissio nervorum</i>, qui eo sonant acutius, quo magis tenduntur. Circa tertiam causam animadvertit MERSENNVS lib. II. propos. 35.<br> &lsquo;&lsquo;Tunc majorem densitatem non esse causam acutioris soni, quando durities corporis rarioris majorem habet rationem ad duritiem corporis densioris, quam sit ratio densitatis corporis densioris ad densitatem rarioris.&rsquo;&rsquo;<br> Hinc fit, ut aes plumbo sonet acutius, quia licet plumbi soliditas superet aeris soliditatem, magis tamen aeris durities plumbi durtiem superat. Differentia ergo in sonis respectu gravis & acuti, quam nos Musici <i>Tonum</i> vocamus, pendet a numero vibrationum in dato tempore peractarum, id est: quo minor est numerus vibrationum, eo gravior fit sonus, & contra eo acutior, quo velociores & spissiores sunt vibrationes</p><hr width="100" size="1"><font size="2"><p>(<i>l</i>) KIRCHER. Musurg. Lib.I.Cap.15.</font></p><p>&nbsp;</p><p>&nbsp;</p><p>&nbsp;</p></td>
</tr>
</table>

</td>
</tr>
</table></center>

</body>
</html>