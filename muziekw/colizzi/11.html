<html>
<head>
<meta name="AUTHOR" content="D.A. Griffioen">
<meta name="copyright" content="D.A. Griffioen">
<meta name="KEYWORDS" content="">
<meta name="DESCRIPTION" content="">
<title>De Latijnse tekst (pag. 20 en 21)</title>
<style>
<!--
     a:link {text-decoration: none}
-->
</style>
</head>
<body bgcolor="#FFFFFF" text="#000000" link="#CC3333" alink="#FFFF66" vlink="#006600">

<center><table  width="700" >
<tr>
<td>

<center><table width="400">
<tr>
<td width=""><a href="Diss.html"><img src="../../jpg/div/pge.gif" width="13" height="16" border="0" alt="inhoudsopgave"><img src="../../jpg/div/pnt04.gif" width="9" height="14" border="0" alt=""><font size="1">Inhoudsopgave</font></a></td>
<td width="10%"></td>
<td width="85%"><a href="10.html"><font size="1">vorige</font><img src="../../jpg/div/pge.gif" width="13" height="16" border="0" alt="vorige"></a><img src="../../jpg/div/pnt02.gif" width="22" height="9" border="0"><a href="12.html"><img src="../../jpg/div/pge.gif" width="13" height="16" border="0" alt="volgende"><font size="1"> volgende</font></a><a href="11a.html"><img src="../../jpg/div/pnt01.gif" width="22" height="9" border="0" alt="vertaling"><font size="1">Vertaling</font></a></td>

</tr>
</table></center>

<p>&nbsp;</p>

<table>
<tr>
<td width="325"><p align="center">20 DISSERTATIO PHILOSOPHICA</p><p align="justify"><I>&nbsp;&nbsp;&nbsp;Variis vicibus saepe idem sonus repetitur</I> (<I>u</I>). quod fit, dum plura dantur objecta phonocamptica, ad varios a centro sonoro distantias posita; vel etiam ex repetita reflexione, facta a corporibus sibi mutuo oppositis, & vicissim sonum reflectentibus. Observavi echum triphonam in fodinis argenti prope <I>Kut- tenbergam</I> supradicti regni Bohemiae civitatem, quae 3 syllabas ter distincte referebat.<br>&nbsp;&nbsp;&nbsp;In loco parvi spatii, ob exiguum temporis, quo sonus ad se repercutiendum opus habet, intervallum echo non auditur; quia tunc sonus originalis cum repercusso ita confunditur, ut ab illo minime distingui possit, sed simul eodemque momento audiatur, quo fit ut fere duplo intensior evadat, hocque intensitatis augmentum musici <I>resonantiam</I> vocamus. His paucis de sono praemissis, multis oblivione, plurimis tamen ignorantia omissis, novi instrumenti mei descriptionem aggredior.</p><p align="center">&sect;. XIV.</p><p align="justify">&nbsp;&nbsp;&nbsp;<font size=2>1<sup>o</sup>.</font> Clavus ferreus trabalis, tabulae ligneae infixus, dum plectro, cujus crines refina bene exasperati</p><HR WIDTH="100" SIZE="1"><p align=""><FONT SIZE="2"> (<I>u</I>) &rsquo;s GRAVESAND, Phys. Elem. L. IV. C. VII. n. 2379.</FONT></p></td>

<td width="50"></td>

<td width="325"><p align="center">DISSERTATIO PHILOSOPHICA 21</p><p align="justify">sunt, stringitur, sonum edit debilem quidem & obstusum, auribus tamen admodum gratum.<br>&nbsp;&nbsp;&nbsp;<font size=2>2<sup>o</sup>.</font> Applicetur supradicta tabula cuidam instrumento musico v.g. clavecymbalo, clavichordio, chely majori vel minori &c. & plectro stringatur clavus; crescet intensitas soni, ita ut fere vocem humanam audire credas; eritque in potestate artificis modulantis intendere & remittere sonum, prout nempe plus vel minus fortiter plectrum clavo apprimet, a qua soni moderatione maxima pars gratiae omnis instrumenti pendet.<br>&nbsp;&nbsp;&nbsp;<font size=2>3<sup>o</sup>.</font> Cum autem clavus longior minorem in dato tempore numerum vibrationem peragit, quam minor seu brevior, patet exinde &sect;. VIII. quod, quo major seu longior erit clavus, eo graviorem edet sonum, & contra acutiorem dabunt clavi minores, vel profundius tabulae infixi. Modus itaque concordandi hujusmodi instrumenti ictibus mallei perficietur; observavi tamen non omnes clavos aeque aptos fore ad bonum & limpidum sonum eliciendum, sunt enim quidam eorum, qui differentes edunt tonos, prout nempe in diversis plectro stringuntur locis.<br>&nbsp;&nbsp;&nbsp;<font size=2>4<sup>o</sup>.</font> Inveni etiam rubiginem multum prodesse</p><p>&nbsp;</p><p>&nbsp;</p></td>

</tr>
</table>

</tr>
</table></center>

</body>
</html>
