<html>
<head>
<meta name="AUTHOR" content="D.A. Griffioen">
<meta name="copyright" content="D.A. Griffioen">
<meta name="KEYWORDS" content="">
<meta name="DESCRIPTION" content="">
<title>De Latijnse tekst (pag. 12 en 13)</title>
<style>
<!--
     a:link {text-decoration: none}
     a:visited { text-decoration: none }
-->
</style>
</head>
<body bgcolor="#FFFFFF" text="#000000" link="#CC3333" alink="#FFFF66" vlink="#006600">

<center><table  width="700" >
<tr>
<td>

<center><table width="400">
<tr>
<td width=""><a href="Diss.html"><img src="../../jpg/div/pge.gif" width="13" height="16" border="0" alt="inhoudsopgave"><img src="../../jpg/div/pnt04.gif" width="9" height="14" border="0" alt=""><font size="1">Inhoudsopgave</font></a></td>
<td width="10%"></td>
<td width="85%"><a href="6.html"><font size="1">vorige</font><img src="../../jpg/div/pge.gif" width="13" height="16" border="0" alt="vorige"></a><img src="../../jpg/div/pnt02.gif" width="22" height="9" border="0"><a href="8.html"><img src="../../jpg/div/pge.gif" width="13" height="16" border="0" alt="volgende"><font size="1"> volgende</font></a><a href="7a.html"><img src="../../jpg/div/pnt01.gif" width="22" height="9" border="0" alt="vertaling"><font size="1">Vertaling</font></a></td>
</tr>
</table></center>

<p>&nbsp;</p>

<TABLE>
<TR>
<TD WIDTH="325"><p align="center">12 DISSERTATIO PHILOSOPHICA.</p><p align="center"><I><font size=2>2<sup>o</sup>.</font> De intensitate & debilitate soni.</I></p><p align="justify">&nbsp;&nbsp;&nbsp;<I>Intensitas</I> soni pendet a quantitate particularum minimarum motu tremulo affectarum, seu quo plures erunt particulae minimae hoc motu affectae, eo intensior erit sonus, & contra.<br>&nbsp;&nbsp;&nbsp;<I>Magnitudo soni non pendet a celeritate propagationis per spatium a&euml;re repletum, sed ab ictibus a&euml;ris in nervosum auris apparatum</I> (<I>m</I>). Et sunt hi, ut vires particulis percutientibus insitae; quae vires sunt ut numeri particularum eodem tempore in tympanum incurrentium, & ut quadrata celeritatum, quibus incurrunt (<I>n</I>): ideoque tanto major est sonus, quanto major est impetus & quantitas a&euml;ris percussi. Hinc pro diversa constitutione organi recipiendi ejusmodi motus impressos, aut ictibus illis magis restitendi diversa est soni perceptio. Aures arrectae, utpote majorem quantitatem a&euml;ris moti recipere valentes, fortius audiunt, quam compressae, seu complanatae.</p><HR WIDTH="100" SIZE="1"><p><FONT SIZE="2">(<I>m</I>) VERDRIES physica Cap. IX. รยง. 3.<br>(<I>n</I>) s&rsquo; GRAVESAND. Lib. IV. cap. VII. n.2347.</FONT></p></TD>

<td width="50"></td>

<TD WIDTH="325"><p align="center">DISSERTATIO PHILOSOPHICA 13</p><p align="center"><font size=2>3<sup>o</sup>.</font> <I>De brevitate & logitudine soni.</I></p><p align="justify">&nbsp;&nbsp;&nbsp;Longitudo soni constitit in duratione agitationis, seu motus a&euml;ris; quamdiu enim haec agitatio a&euml;ris durat, tamdiu organum auditus ab ea afficitur, & prolongatur sonus. Haec continuatio soni nihil aliud est, quam innumeri ictus successive tympanum nostrum ferientes, qui ob celeritatem, qua se invicem insequuntur, distingui non possunt; sicque sonus continuus apparet, aeque ac quo lucidus torris circumrotatus menti circulum ignitum ostendit. Illa prolongatio soni in potestate artificis modulantis esse debet, ad gratos efficiendos concentus; ideoque soni campanarum, ut & aliorum corporum, qua post ictum sibi relicta sonant, ob nimiam sui durationem his minime apti videntur; audimus enim sonum primae campanae postquam jam secunda, tertia, imo & quarta pulsatur, ex quo confusio necessario oriri debet, & nhil distincti percipitur (<I>o</I>).</p><HR WIDTH="100" SIZE="1"><p align="justify"><FONT SIZE="2">&lsquo;&lsquo;C&rsquo;est toujours une sotte Musique, que celle des cloches, quand m&ecirc;me tous les sons en feroient exactement jsutes; ce qui n&rsquo;arrive jamais.&rsquo;&rsquo; J.J. ROVSSEAV <I>dict. de mus. Artic.</I> Carrillon.</FONT></p></TD>
</TR>
</TABLE>

</td>
</tr>
</table></center>

</body>
</html>