<HTML>
<head>
<META NAME="AUTHOR" CONTENT="D.A. Griffioen">
<meta name="copyright" content="D.A. Griffioen">
<META NAME="KEYWORDS" CONTENT="">
<META NAME="DESCRIPTION" CONTENT="">
<title>De Latijnse tekst (pag. 4 en 5)</title>
<STYLE>
<!--
     a:link {text-decoration: none}
-->
</STYLE>
<script defer data-domain="17thcenturyideas.com" src="https://plausible.io/js/script.js"></script>
</head>
<body bgcolor="#FFFFFF" text="#000000" link="#CC3333" alink="#FFFF66" vlink="#006600">

<CENTER><TABLE  WIDTH="700" >
<TR>
<TD>

<CENTER><TABLE width="400">
<TR>
<TD width=""><A HREF="Diss.html"><IMG SRC="../../jpg/div/pge.gif" WIDTH="13" HEIGHT="16" BORDER="0" ALT="inhoudsopgave"><IMG SRC="../../jpg/div/pnt04.gif" WIDTH="9" HEIGHT="14" BORDER="0" ALT=""><FONT SIZE="1">Inhoudsopgave</FONT></A></TD>
<TD width="10%"></TD>
<TD width="85%"><A HREF="2.html"><FONT SIZE="1">vorige</FONT><IMG SRC="../../jpg/div/pge.gif" WIDTH="13" HEIGHT="16" BORDER="0" ALT="vorige"></A><IMG SRC="../../jpg/div/pnt02.gif" WIDTH="22" HEIGHT="9" BORDER="0"><A HREF="4.html"><IMG SRC="../../jpg/div/pge.gif" WIDTH="13" HEIGHT="16" BORDER="0" ALT="volgende"><FONT SIZE="1"> volgende</FONT></A><A HREF="3a.html"><IMG SRC="../../jpg/div/pnt01.gif" WIDTH="22" HEIGHT="9" BORDER="0" ALT="vertaling"><FONT SIZE="1">Vertaling</FONT></A></TD>
</TR>
</TABLE></CENTER>

<p>&nbsp;</p>

<TABLE>
<TR>
<TD WIDTH="325"><p align="center">4 DISSERTATIO PHILOSOPHICA</p><p align="justify">&nbsp;&nbsp;&nbsp;Tria circa genesin sonorum observamus: primo <I>motum</I> tamquam causam efficientem immediatam. Secundo <I>a&euml;rem</I>, utpote subjectum primarium originis soni, & medium propagationis ac communicationis. Tertio tandem <I>vim elasticam sese expandentem & restituentem</I>, quae est causa efficiens, mediata, proxima soni.<br>&nbsp;&nbsp;&nbsp; Quid autem re vera sonus sit, <I>uti incertum est, ita varias quoque opiniones & sententias in animis philosophorum peperit (b)</I>.</p>
<p align="center">&sect;. II.</p>
<P align="justify">&nbsp;&nbsp;&nbsp;Cl. EULER in Tentam nov. Theor. Music. par. 2 dicit: <I>a&euml;rem ejusque mutationem, quam instru- mentum sonum edens in eo producit, veram soni causam, atque proximam</I>, quod copiosus ille rerum musicarum scriptor MATTHESON, negat, dicens, illud quod solum vehiculum soni est, non posse ejus esse causam veram & proximam, sed oriri ex attritu, pressione, tremore, & certo quodam motu corporum tremulorum, tanquam medio eum excitante,</p><HR WIDTH="100" SIZE="1"><p><font size="2">(<I>b</I>) KIRCHER. Musurg. cap. 1.</font></p><P>&nbsp;</P><P>&nbsp;<p>&nbsp;</P>
</TD>

<td width="50"></td>

<TD WIDTH="325"><p align="center">DISSERTATIO PHILOSOPHICA 5</p><p align="justify">quorum <I>spiritus (c)</I> est sonus. Ait ulterius: sonus parietes, & muros penetrat, quod neque a&euml;ris neque luminis subtilissimae particulae unquam poterunt (<I>d</I>); & exinde sonum substantiam omni corpore carentem, seu spiritualem esse affirmat. Verum tamen dari sonos, qui in a&euml;re solo oriuntur, sequens vulgatum phoenomenon, quod ipsi omnino ignotum fuisse videtur, clare demonstrat: <I>dentur duo soni cujusdam acutiei, aequaliter fortes, audietur sonus tertius gravis</I>; qui, cum nullum aliud corpus adsit, quod hunc terium producat sonum, in solo a&euml;re (<I>e</I>) seu in concursu undarum a&euml;ris moti residere necessario debet. (<I>ee</I>)</p>
<HR WIDTH="100" SIZE="1">
<p align="justify"><font size="2">(<I>c</I>) <I>Quid proprie sit spiritus, id intellectus noster corporeae moli immersus difficulter assequitur.</I> GERHARD. de Natura Dei. par. 67. Caeterum, licet sonus ex tremulo corporum motu formatus, non dici queat aliquid materiale; multo minus tamen aliquid spirituale, nisi forte eo sensu, quo chemici loquuntur de spiritu Rectore &c. Sed de his ulterius disquirere, non est hujus loci. Hoc tamen obiter submonere liceat quod uti <I>Mattheson</I> sonum esse spiritum putat; sic <I>Aristoxenus</I> mentem, spiritum hominis, dicit omnium corporis partium convenientem harmoniam &c. vid. CICERO Tusc. Quaest. L. 1.<br>
(<I>d</I>) MATTHESON. Plus ultra Part. III. p. 494 & seq.<br>
(<I>e</I>) <I>L&rsquo;air suffit pour expliquer la formation du son.</I> J.J. ROUSSEAU. Dict. de Mus. art. <I>Son</I>.<br>
(<I>ee</I>) <I>L'uditore posto nel mezzo rispettivo de' due suonatori sentira molto pi&ugrave; questo terzo suono, che vicino a ciascuno de' due suonatori: segno fisico evidente della cagione del terzo suono, ch'&egrave; l'urto de' due rispettivi volumi d'aria mossi dalle vibrazione delle due corde suonate.</I> TARTINI. Trattat. di Mus. p. 14.</font></p></TD>

</TR>
</TABLE>

</TD>
</TR>
</TABLE></CENTER>

</BODY>
</HTML>
