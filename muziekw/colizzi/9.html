<html>
<head>
<meta name="AUTHOR" content="D.A. Griffioen">
<meta name="copyright" content="D.A. Griffioen">
<meta name="KEYWORDS" content="">
<meta name="DESCRIPTION" content="">
<title>De Latijnse tekst (pag. 16 en 17)</title>
<style>
<!--
     a:link {text-decoration: none}
-->
</style>
</head>
<body bgcolor="#FFFFFF" text="#000000" link="#CC3333" alink="#FFFF66" vlink="#006600">

<center><table  width="700" >
<tr>
<td>

<center><table width="400">
<tr>
<td width=""><a href="Diss.html"><img src="../../jpg/div/pge.gif" width="13" height="16" border="0" alt="inhoudsopgave"><img src="../../jpg/div/pnt04.gif" width="9" height="14" border="0" alt=""><font size="1">Inhoudsopgave</font></a></td>
<td width="10%"></td>
<td width="85%"><a href="8.html"><font size="1">vorige</font><img src="../../jpg/div/pge.gif" width="13" height="16" border="0" alt="vorige"></a><img src="../../jpg/div/pnt02.gif" width="22" height="9" border="0"><a href="10.html"><img src="../../jpg/div/pge.gif" width="13" height="16" border="0" alt="volgende"><font size="1"> volgende</font></a><a href="9a.html"><img src="../../jpg/div/pnt01.gif" width="22" height="9" border="0" alt="vertaling"><font size="1">Vertaling</font></a></td>

</tr>
</table></center>

<p>&nbsp;</p>

<table>
<tr>
<td width="325"><p align="center">16 DISSERTATIO PHILOSOPHICA</p><p align="justify">eosque ulterius ad nervos auditorios promovet; hocque fit, ut, dum nervi afficiuntur, sonus sentiatur.&rsquo;&rsquo; Verum pace celberrimi hujus viri, anatomia auris clare docet: membranam tympani in media, & non in interna auris cavitate exstare, sed in interna dari labyrinthum, cujus membranula per totam hanc cavitatem expansa, zonae sonorae nomen habet, ibique sensationem oriri. Distinguenda enim est membrana tympani a membrana labyrinthi; de his (*) vide quae de aure humane curatissime observavit Anatomicorum Princeps, ALBINUS.</p><p align="center">&sect;. XI.</p><p align="justify">&nbsp;&nbsp;&nbsp;Modus autem, quo plures & diversi soni percipiuntur, non tam facile explicatur. Videtur tamen natura in organo auditus varios canales, varias membranulas seu zonas diversae longitudinis, & variam sese tardius, aut celerius vibrandi aptitudinem habentes (<I>r</I>), ad varios sonorum tonos recipiendos, posuisse. Verum, quo pacto duo vel plures soni simul, eodemque momento distincte percipiantur,</p><HR WIDTH="100" SIZE="1"><p align=""><FONT SIZE="2">(*) Conf. etiam P. van MUSSCHENBROEK Natuurkunde II.Deel. p. 728. seq.<br>(<I>r</I>) VALSALVA de aure human. Cap. VI. &sect;.6.</FONT></td>

<td width="50"></td>

<td width="325"><p align="center">DISSERTATIO PHILOSOPHICA 17</p><p align="justify">difficillime explicari potest P. de MAIRAN dicit: a&euml;rem constare particulis diversae magnitudinis, quarum quaevis certantum cujusdam toni capax est, ita ut, dum sonus quidam producitur, particulae hic sono analogae, seu ejusdem toni capaces, contremiscant quiescentibus aliis, donec a sono iisdem corres- pondente moveantur; posse itaque plures simul percipi sonos, sicut plures colores simul videri, quia a particulis diversis producti organum auditus in diversis punctis afficiunt. Sed omnia haec &sect;. 10 & 11. dicta in conjecturis consistunt, melius itaque fatendum, nos circa hanc rem nihil posse affirmare, quam id quod fit in nostris nervis, & quod motus semper habeat comitem sensationem</p><p align="center">&sect;. XII.</p><p align="justify">&nbsp;&nbsp;&nbsp;Cum sonus constet undulationibus, quae in a&euml;re obtinent, necessario tempus quoddam requiritur, antequam ad nostras perveniat aures. GASSENDI experimentum instituit cum tormento bellico, invenitque sonum spatius unius minuti secundi percurrere pedes 1400. G. DERHAM (<I>s</I>) determinavit spatium in uno</p><HR WIDTH="100" SIZE="1"><p align=""><FONT SIZE="2">(<I>s</I>) Physico-Theologie L IV. C. III. not. 28.</FONT></p><p>&nbsp;</p></td>

</tr>
</table>

</tr>
</table></center>

</body>
</html>
